[
  {
    "baslik": "Bismişah (Kısa Gülbank)",
    "icerik": "Bismişah\nAllah Allah, Allah Allah\nVakitler hayır ola, hayırlar feth ola, serler def ola.\nMüminler şad u abat ola.\nHer dilde bir dilek, her gönülde bir murat vardır.\nDilde dileklerimiz, gönülde muratlarımız kabul ola.\nNefes pir nefesi ola.\nGerçeğe Hü, mümine ya Ali.",
    "link": "Alevi Duaları ve Gülbanklar Kitabı"
  },
  {
    "baslik": "Bismişah (Uzun Gülbank)",
    "icerik": "Bismişah.\nAllah Allah, Allah Allah.\nVakitler hayır ola, hayırlar feth ola şerler defola, hizmetleriniz kabul ola.\nHazır gaip, zahir, batın cem erenlerinin nuru cemalları aşk ola.\nYüce Allah cümlemizi Ehlibeyt'e nail eyleye.\nHizmet sahiplerinin hüsnü himmetleri üzerimize hazır ve nazır ola.\nDilde dilekleriniz kabul, gönülde muratlarınız hasıl ola.\nAllah, namerde muhtaç eylemeye.\nDertlerimize derman, hastalarımıza şifa, borçlarımıza eda nasip eyleye.\nGökten hayırlı rahmet, yerden hayırlı bereket ihsan eyleye.\nOn sekiz bin alemle mümin, Müslim cümle kardeşlerimizi Muhammed- Ali gülbangından mahrum eylemeye.\nMuhammed-Ali soyunun yardımı üzerimizden eksik olmaya.\nHakk Muhammed Ali, Üçler, Beşler, Yediler, On İki İmamlar, On Dört Masumu Pak, On Yedi Kemerbest, Kırklar, Kerbela Şehitleri, Cümle Erenler katarlarından, didarlarından ayırmaya.\nPirimiz, üstadımız Hünkar Hacı Bektaş Veli yardımcımız ve koruyucumuz ola, üzerimize hazır ve nazır ola !\nDuası bizden, kabulü Allah'tan ola.\nGerçekler demine, evliya keremine, gönüller birliğiyle Hû diyelim.",
    "link": "Alevi Duaları ve Gülbanklar Kitabı"
  },
  {
    "baslik": "Cem Açılış Gülbankı",
    "icerik": "Bismişah, Allah Allah.\nAkşamlar hayır ola, hayırlar feth ola, şerler def ola, müminler bermurad ola, demler daim, Cemler kaim ola.\nHazır-gaip, zahir-batın cem erenlerinin nuru cemalları aşk ola.\nEhlibeytin, Üçlerin, Beşlerin, Yedilerin, Oniki İmamların, Ondört Masum Pakların, Onyedi Kemerbestlerin, Kırkların, cümle erenlerin katarından, didarından ayırmaya.\nHer dilde bir dilek, her gönülde bir murat vardır. İnandığımız, güvendiğimiz yüce Yaradan, dilde dileklerimizi, gönülde muratlarımızı vere.\nAllah, namerde-merde muhtaç eylemeye.\nDuvarımızdan taş, gözlerimizden yaş dökmeye.\nGenç yaşta ölüm, ihtiyarlıkta zulüm vermeye.\nHak evimizin, toplumumuzun ağız tatlılığını bozmaya.\nHuzur vere, dertlerimize derman, hastalarımıza şifa, borçlarımıza eda nasip eyleye.\nYolumuzu yolsuza, yüzümüzü nursuza uğratmaya.\nGökten hayırlı rahmetler, yerden hayırlı bereketler; ana babasına, toplumuna hayırlı evlatlar vere.\nOn sekiz bin alemle mümin, Müslim cümle kardeşlerimizi Muhammed- Ali gülbangından mahrum eylemeye.\nÇağırdığımızda, bunaldığımızda Hızır yoldaşımız; Şah-ı Merdan Ali kardaşımız, Hünkar Hacı Bektaş Veli de haldaşımız ola.\nDuası bizden, kabulü Allah'tan ola.\nGerçekler demine, evliya keremine, gönüller birliğiyle gerçeğe Hû diyelim.",
    "link": "Alevi Duaları ve Gülbanklar Kitabı"
  },
  {
    "baslik": "Süpürgeci (Ferraş) Hizmeti Tercümanı",
    "icerik": "Destur Pirim!\nGüruh-i Nâci’yim, Kırklar Meydanı’nda süpürgeciyim\nPir divanında durucuyum\nHüseyin-i Kerbela için gözlerim kan yaştır\nLanet olsun Yezid’in bağrı kara taştır\nErenler meydanında Aliyyel-Mürteza baştır\nPîrimiz Kırklar içinde Seyyid-i Ferraş’tır\nAllah eyvallah…Nefes Pîrdedir…",
    "link": "Alevi Duaları ve Gülbanklar Kitabı"
  },
  {
    "baslik": "Süpürgeci Hizmeti Dede Duası (1)",
    "icerik": "Allah… Allah…\nSüpürgeci Selman, kör olsun Mervan, cennette Rıdvan\nZuhura gelsin Mehdi-i Sahib-zaman\nYardımcımız olsun Oniki İmam\nHizmetinden şefaat bulasın\nSeyyid-i Ferraş’ın himmeti üzerinde ola\nGerçeğe Hü…”,",
    "link": "Alevi Duaları ve Gülbanklar Kitabı"
  },
  {
    "baslik": "Süpürgeci (Ferraş) Hizmeti Diğer Tercümanı",
    "icerik": "Biz üç bacıyız, Güruh-i Naci’yiz, Kırklar Meydanı’nda süpürgeciyiz.\nSüpürgeci Selman, kör olsun Mervan, carımıza yetişsin Mehdi-i Sahip-zaman.\nAllah, eyvallah. Nefes Pir’dedir…",
    "link": "Alevi Duaları ve Gülbanklar Kitabı"
  },
  {
    "baslik": "Süpürgeci Hizmeti Dede Duası (2)",
    "icerik": "Allah…Allah…Hayır hizmetin kabul yüzün ak ola.\nDurduğun dardan, divandan iyilikler göresin.\nHak-Muhammed-Ali katarından, didarından ayırmaya.\nSeyyid-i Ferraş’ın himmeti üzerinde hazır ve nazır ola.\nHizmetinden şefaat bulasın.\nGerçeğe Hü…”,",
    "link": "Alevi Duaları ve Gülbanklar Kitabı"
  },
  {
    "baslik": "Meydan Postu Seccade Hizmeti Tercümanı",
    "icerik": "Destur Pirim!\nMuhammed Mustafa’nındır bu seccade\nAliyyel Mürteza’nındır bu seccade\nHatice-i Kübra, Fatıma-yi Zehra’nındır bu seccade\nOniki İmamlarındır bu seccade\nPîrimiz Hünkâr Hacı Bektaş Veli’nindir bu seccade\nCem birliğine, sohbet sırrına, evliya keremine\nHü diyelim, Allah eyvallah\nNefes Pirdedir…",
    "link": "Alevi Duaları ve Gülbanklar Kitabı"
  },
  {
    "baslik": "Meydan Postu Seccade Hizmeti Dede Duası",
    "icerik": "Allah…Allah…\nPost kadim ola, inkâr feth ola.\nHayırlığa gelmiş, hayırlığa serilmiş ola.\nKırklar meydanına serilen bu kutsal postun üzerinde sorgulanan canların didarı cennet ola, günahları affola.\nSeccaden temiz, yüzün ak ola.\nHizmetinden şefaat bulasın.\nDil bizden, nefes Hazret-i Pîr’den ola.\nGerçekler demine, Hü mümine Ya Ali…”,",
    "link": "Alevi Duaları ve Gülbanklar Kitabı"
  },
  {
    "baslik": "İbriktar/Tezekar Hizmeti Gülbankı",
    "icerik": "Destur Pîrim!\nBen gulam-ı Haydariyem\nAdûdan etmem havf-u bâk\nÇünkü bu hizmette örnektir bana Selman-ı Pâk\nGönlümüzü Hakka bağlayıp, yunduk, arındık, olduk pâk\nNefes pirdedir…",
    "link": "Alevi Duaları ve Gülbanklar Kitabı"
  },
  {
    "baslik": "İbriktar/Tezekar Hizmeti Dede Duası",
    "icerik": "Allah…Allah…\nHizmetleriniz kabul, muratlarınız hasıl ola.\nİsteğinizi, dileğinizi Hak-Muhammed-Ali vere.\nElleriniz dert görmeye, gönlünüz incinmeye.\nHizmetinizden şefaat bulasınız.\nSelman-ı Pâk’in hüsnü himmeti üzerinizde ola.\nGerçeğe hü…”,",
    "link": "Alevi Duaları ve Gülbanklar Kitabı"
  },
  {
    "baslik": "Saka Hizmeti Tercümanı (Ya Hüseyin)",
    "icerik": "Destur Pîrim!\nLutfuna muhtacız, eyle ihsan Ya Hüseyin\nDerdimize senden derman eyle derman Ya Hüseyin\n\nGayriye muhtaç eyleme sevenleri el-aman\nSen medet kıl bizlere her dem Ya Hüseyin\n\nYüzbin kere lanet olsun o sapıtmış Güruha\nAhdi bozup şehit kıldılar onlar seni Ya Hüseyin\n\nGüzel ismin hakkı için zikredeni darda koyma\nEsenlik ver yaşlı gözle ağlayana Ya Hüseyin\n\nİznin ile su getirelim aşkına vermek için\nAşkınla içenlere kıl âb-ı hayat Ya Hüseyin",
    "link": "Alevi Duaları ve Gülbanklar Kitabı"
  },
  {
    "baslik": "Saka Hizmeti Dede Gülbankı",
    "icerik": "Allah…Allah…Erenlerin himmeti ile, Muhammed-Ali aşkına,\nHazret-i İmam Hüseyin ile Kerbela’da susuz şehit düşenlerin tertemiz ruhları yüzü suyu hürmetine, Fatma anamızın şefkatine, yolumuzu-erkânımızı kuran gerçek erenlerin hürmetine, bir yudum içenin bir damlası üzerine düşenin dualarını kabul eyle, günahlarını affeyle.\nNur ola, sır ola, kalbe gevher ola.\nDertlere deva, hastalara şifa, borçlara eda ola.\nDil bizden, kerem Hazret-i Hüseyin-i Kerbela’dan ola.\nYuf münkire, lanet Yezid’e, rahmet mümine olsun Gerçeğe hü…”,",
    "link": "Alevi Duaları ve Gülbanklar Kitabı"
  },
  {
    "baslik": "Saka'nın Su Verirken Okuduğu (Şiir)",
    "icerik": "Geçmişiz biz can-ü baştan Hak erenler aşkına\nCan gözü dem-be-dem Hakk’ı görenler aşkına\nKerbela’da su içmeden can verenler aşkına\nGözüm yaşın sebil ettim , için İmam Hüseyin aşkına\nAşk olsun içenlere, rahmet göçenlere, lanet Yezid’e",
    "link": "Alevi Duaları ve Gülbanklar Kitabı"
  },
  {
    "baslik": "On İki Hizmet Deyisi (Şiir)",
    "icerik": "Haktan bize nida geldi\nPirim sana beyan olsun\n\nŞahdan bize name geldi\nRehberime haber olsun\n\nŞah kuluna kıldı nazar\nDört kalıptan adem süzer\nZeval gelmiş cemi bozar\nGözcü sana haber olsun\n\nZakirin zikri saz ile\nKuran okur avaz ile\nMümin Müslim niyaz ile\nZakirlere haber olsun\n\nHak kuluna nazar eyler\nHakkın kelamını söyler\nMümin gelmiş mürvet diler\nPeyik sana haber olsun\n\nMümini çekti meydana\nMünkiri sürdü zindana\nHizmet verildi Selman’a\nFaraşçıya haber olsun\n\nMümin yolun yakın ister\nMünkirlerden sakın ister\nDelil yanmaz yağın ister\nDelilciye haber olsun\n\nBu yola giden nâcidir\nErenler kardeş bacıdır\nCem kilidi kapıcıdır\nKapıcıya haber olsun\n\nZakirlerin zikri sazdır\nOkunan deyiş düazdır\nMümin hak ile niyazdır\nNiyazcıya haber olsun\n\nHak kuluna kıldı rahmet\nSana niyaz Ya Muhammed\nHizmet görüldü muhabbet\nTezekere haber olsun\n\nYola giden haslar hası\nMümin giyer Hak libası\nDoldur ver engürün tası\nSakacıya haber olsun\n\nŞah Hatayi’m varı geldi\nMüminlerin kârı geldi\nHakkın armağanı geldi\nİznikçiye haber olsun",
    "link": "Alevi Duaları ve Gülbanklar Kitabı"
  },
  {
    "baslik": "Medet Allah Deyişi (Şiir)",
    "icerik": "Medet Allah medet, medet ya Ali\nBizi dergahından mahrum eyleme\nPirim Hünkar Hacı Bektaşi Veli\nBizi dergahından mahrum eyleme\n\nAdem-i Seyfullah Adem hakkı için\nMuhammet Mustafa Hatem hakkı için\nEyüb’e verdiğin sitem hakkı için\nBizi dergahından mahrum eyleme\n\nHasan’ ın aşkına kılardım zarı\nŞah Hüseyin dinimizin serveri\nAlemin carısın cenabı bari\nBizi dergahından mahrum eyleme\n\nZeynel’in canına da kıldılar ceza\nMuhammet Bakır’dır sırrı Mürteza\nİmam Cafer Kazım Musa el Rıza\nBizi dergahından mahrum eyleme\n\nMuhammed’ im der ki didarım haktır\nTaki Naki Askeri errahmanimdir\nSeverim Mehdi’yi niyazım vardır\nBizi dergahından mahrum eyleme",
    "link": "Alevi Duaları ve Gülbanklar Kitabı"
  },
  {
    "baslik": "Tevhit (Şiir)",
    "icerik": "Muhammed’i candan sev ki,\nAli’ye Selman olasın.\nEhlibeyt’e gönül ver ki\nAli’ye Selman olasın.\n\nMuhammed’i hazır bil ki\nCanı Hakk’a nazır bil ki\nHer gördüğün Hızır bil ki\nAli’ye Selman olasın.\n\nMuhammed’e gönül kat ki\nCeht edip rehbere yet ki\nBir gerçekten etek tut ki\nAli’ye Selman olasın.\n\nHasan ile girdim ceme\nHüseyin sırrını deme\nMusahipsiz lokma yeme\nAli’ye Selman olasın.\n\nZeynel Bakır, Cafer, Kâzım\nRıza’ya bağlıdır özüm\nHatırın kırma şahbazın\nAli’ye Selman olasın.\n\nTaki’ye, Naki’ye eriş\nAskeri’de biter her iş\nMehdi’nin sırrına karış\nAli’ye Selman olasın.\n\nŞah Hatayi’m özün ırma\nGerçekler gönlünü kırma\nHer ademe sırrın verme\nAli’ye Selman olasın.",
    "link": "Alevi Duaları ve Gülbanklar Kitabı"
  },
  {
    "baslik": "Medet Ey Allah'ım Deyişi (Şiir)",
    "icerik": "Medet Ey Allah’ım medet\nGel dertlere derman eyle\nYetiş Yâ Ali Muhammed\nGel dertlere derman eyle.\n\nHasan, Hüseyin aşkına\nYardım ederler düşküne\nİmam Zeynel’in aşkına\nGel dertlere derman eyle.\n\nİmam Bakır’ın katına\nCafer’in ilmi zatına\nMusa, Rıza hürmetine\nGel dertlere derman eyle.\n\nŞah Taki’nin hem Naki’nin\nİmam Hasan-ül Askeri’nin\nYargılamak senin şanın\nGel dertlere derman eyle.\n\nGelip Hak’tan dilek dile\nMehdi sahip zaman gele\nDedemoğlu secde kıla\nGel dertlere derman eyle.",
    "link": "Alevi Duaları ve Gülbanklar Kitabı"
  },
  {
    "baslik": "Ol Kırkların Ceminde Deyişi (Şiir)",
    "icerik": "Ol Kırkların ceminde\nLa ilâhe illallâh\nErenler meydanında\nLa ilâhe illallâh\n\nHak leylâhe illallah\nLa ilâhe illallâh\nAli mürşid güzel Şah\nŞahım eyvallah eyvallah\n\nEl çaldılar dest-i kefe\nDediler ki cana sefa\nYetiş Muhammed Mustafa\nLa ilâhe illallâh\n\nHak leylâhe illallah\nLa ilâhe illallâh\nAli mürşid güzel Şah\nŞahım eyvallah eyvallah\n\nİmam Hasan meydanda\nŞah Hüseyin irfanda\nİmam Zeynel zindanda\nLa ilâhe illallâh\n\nHak leylâhe illallah\nLa ilâhe illallâh\nAli mürşid güzel Şah\nŞahım eyvallah eyvallah\n\nİmam Bâkır sultanı\nİmam Câfer erkânı\nYetiş keremler kânı\nLa ilâhe illallâh\n\nHak leylâhe illallah\nLa ilâhe illallâh\nAli mürşid güzel Şah\nŞahım eyvallah eyvallah\n\nMûsa-i Kâzım Şah’tır\nDaim der Hakka şükür\nİmam Rıza bin okur\nLa ilâhe illallâh\n\nHak leylâhe illallah\nLa ilâhe illallâh\nAli mürşid güzel Şah\nŞahım eyvallah eyvallah\n\nTakî, Nakî engine\nAl’Asker’in dengine\nMehdi resul cengine\nLa ilâhe illallâh\n\nHak leylâhe illallah\nLa ilâhe illallâh\nAli mürşid güzel Şah\nŞahım eyvallah eyvallah\n\nKalmadı imamlar derdi\nAşkı muhabbet verdi\nDerviş Veli’nin virdi\nLa ilâhe illallâh",
    "link": "Alevi Duaları ve Gülbanklar Kitabı"
  },
  {
    "baslik": "Çerağ Uyandırma Gülbankı",
    "icerik": "Bismişah Allah Allah!\nAllah’tan bize ulaşan çerağımız sonsuza dek kılavuzumuz olsun!\nÇerağımız yansın yakılsın, Allah’ın nuru aşkına!\nÇerağımız yansın yakılsın, Peygamberliğin nuru aşkına!\nÇerağımız yansın yakılsın, velâyetin nuru aşkına!\nÇerağımız yansın yakılsın, Ehlibeyt’in nuru aşkına!\nÇerağımız yansın yakılsın, Pir Hünkâr Hacı i Veli Aşkına!\nÇerağımız yansın yakılsın, yolumuzun, birliğimizin, dirliğimizin aşkına!\nSonsuza dek bu çerağ yolumuzun ve yaşantımızın ışığı ola.\nGerçeğe Hü.",
    "link": "Alevi Duaları ve Gülbanklar Kitabı"
  },
  {
    "baslik": "Lokma Gülbankı (1)",
    "icerik": "Bismişah, Allah Allah.\nElhamdülillah, elhakiki, elhükmü lillah, elkeremü lillah.\nDemler hayır ola, hizmetler kabul ola.\nLokmalarımız Hak lokması, kurbanlarımız Hak kurbanı ola.\nBu lokmayı Hazret-i Ali’nin, Hazret-i Fatma anamızın, İmamlarımızın, Pirlerimizin himmetiyle yeyip yedirelim.\nBu lokmalar yiyene helâl, yedirene delîl ola.\nKazananın, pişirenin, getirenin, dağıtanın hanesine, ocağına, eline, diline, beline, işine, aşına bereket ola.\nBoşa giden olmaya.\nHak-Muhammed-Ali nurundan dertlere derman, hastalara şifa ola.\nYeyip yedirenlere, pişirip kotaranlara, nur-i iman, aşk-u sevk ola.\nDertlere derman hastalara şifa ola.\nGittikleri yerde gam ve keder görmeye.\nÜçlerin, Beşlerin, Yedilerin, On İki İmamların, Ondört Masumu Pakların, Onyedi Kemerbestlerin, Kırkların, Rical ül gayp erenlerin ve Pir dergahına yazıla.\nYiyene helal yedirene delil ola.\nLokma hakkına, evliye keremine, cömertler cemine, gerçek erenler demine Hü diyelim.",
    "link": "Alevi Duaları ve Gülbanklar Kitabı"
  },
  {
    "baslik": "Lokma Gülbankı (2)",
    "icerik": "Bismillah Bismişah Allah Allah\nHizmetleriniz kabul ola.\nMuratlarınız hasıl ola.\nLokmalarınız, kurbanlarınız ulu dergaha yazılmış, kabul ve makbul ola.\nAllah’ın bereketi, rızası üzerinizde, hanenizde ola.\nLokmaya niyaz, gerçeğe Hü.",
    "link": "Alevi Duaları ve Gülbanklar Kitabı"
  },
  {
    "baslik": "Uyku Gülbankı",
    "icerik": "Bism-i Şah Allah, Allah!\nYattım Allah kaldır beni\nRahmetine daldır beni\nEğer vadem yetti ise, imam ile gönder beni\nYattım sagıma, döndüm soluma, sığındım süphanıma,mürşidime,rehberime,pirime,melekler şahit olsun dinime imanıma.\nKalkarsam Allah, kalkamazsam amentü billah.\nDestur, Allah eyvallah.",
    "link": "Alevi Duaları ve Gülbanklar Kitabı"
  }
]
